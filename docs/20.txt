به صحبت‌های همتی اعتماد داریم/ دروغ بزرگی است که بگوییم «گرانی دلار» کار دولت است / افزایش نرخ ارز، تورم را بالا برد / اگر نتوانستیم نفت بفروشیم، اوراق و سهام به مردم می‌فروشیم!
رئیس سازمان برنامه و بودجه گفت: با اشاره به عملکرد منابع و مصارف بودجه سال ۹۹ در هشت ماهه امسال اظهار داشت: منابع پیش بینی شده در سال، ۵۷۱ هزار و ۹۹ میلیارد تومان بود که سهم هشت ماه ۳۸۴ هزار میلیارد تومان بود که از این میزان ۳۳۴ هزار میلیارد تومان از منابع به خزانه واریز شد و ۵۰ هزار میلیارد تومان از این منابع تحقق پیدا نکرد. همچنین در بخش مصارف ۳۵۳ هزار میلیارد تومان پرداختی وجود داشت و ۳۱ هزار میلیارد تومان نسبت به آنچه مجاز بودیم مصرف کنیم، کمتر مصرف و  ۱۹ هزار میلیارد تومان از تنخواه بانک مرکزی استفاده کردیم، این در حالی بود که می‌توانیم رقمی بالغ بر ۳۹ هزار میلیارد تومان از تنخواه بانک مرکزی استفاده کنیم؛ بنابراین کسری بودجه به بانک مرکزی منتقل نشده و حتی از میزان مجاز تنخواه کمتر استفاده کرده ایم. پس رییس کل بانک مرکزی از عملکرد بودجه تشکر کرد.

رییس سازمان برنامه و بودجه با بیان اینکه بنابر گزارش مرکز آمار ایران، رشد کشاورزی ۲.۷ درصد مثبت، اما رشد گروه خدمت منفی ۳ درصد بوده، بنابراین رشد بدون نفت مثبت و رشد اقتصادی با نفت منفی ۰.۲ درصد بود، گفت: از بهار سال ۹۸ که هزینه مصرف بخش خصوصی منفی ۹.۸ بود، امروز به‌ منفی ۱.۷ در تابستان امسال رسیده است.