پس از تغییر مردان شماره یک در استان‌های البرز، مازندران، به زودی وزیر ورزش و جوانان مدیرکل جدید اداره کل ورزش و جوانان دو استان مهم کشور را منصوب خواهد کرد و در این میان، مدیرکل جدید ورزش استان خوزستان نیز به زودی معرفی می‌شود.

شایعه کنار رفتن «افشین حیدری» از ریاست ورزش خوزستان مدت‌ها پیش در استان به گوش می‌رسید اما هر بار توسط وزیر ورزش و جوانان و نزدیکان مدیرکل ورزش و جوانان خوزستان این شایعه تکذیب می‌شد ولی به نظر می‌رسد این بار این شایعه جدی است و به زودی شخص تازه نفس جانشین «حیدری» می‌شود.

«حیدری» از بهمن‌ماه سال ۹۵، فعالیت خود را به عنوان مدیرکل ورزش و جوانان آغاز کرد اما عملکرد وی باعث شد که تمامی نمایندگان خوزستان در مجلس شورای اسلامی نسبت به شرایط ورزش خوزستان به «مسعود سلطانی فر» وزیر ورزش و جوانان انتقادات شدیدی داشته باشند و خواستار تغییر «حیدری» شوند.