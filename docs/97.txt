ناصر آریایی نیا افزود: در مرحله اول ثبت نام آثار نمایشی، تعداد ۵۳ گروه نمایشی از سراسر استان خوزستان در سایت جشنواره ثبت نام و برای تولید اعلام آمادگی کردند.

وی ضمن قدردانی از هنرمندانی که در شرایط بیماری کووید ۱۹ با رعایت پروتکل های بهداشتی اقدام به تولید تئاتر نمودند گفت: از امروز شنبه در مرحله ارسال فیلم آثار نمایشی از سوی گروه های نمایشی به دبیرخانه جشنواره هستیم و بعد از اتمام این مرحله فیلم آثار نمایشی توسط هیئت انتخاب مورد بازبینی قرار می‌گیرد و آثار نهایی منتخب به دبیرخانه سی‌ودومین جشنواره تئاتر استان معرفی می شوند.

آریایی نیا افزود: اجراهای سی‌ودومین جشنواره تئاتر استان خوزستان به صورت مجازی خواهد بود و امکان دیدن تمامی آثار راه یافته به جشنواره، نقد آثار و تمامی مطالب مربوط به جشنواره برای تمامی مخاطبان به صورت مجازی از یکم الی چهارم دی ماه مهیا خواهد بود.

وی در پایان گفت: در پایان جشنواره، ۲ اثر بر اساس رای هیات داوران به دبیرخانه سی و نهمین جشنواره بین المللی تئاتر فجر معرفی خواهند شد.

سی‌ودومین جشنواره تئاتر استان خوزستان به دبیری آرش سهرابی برگزار می‌شود.