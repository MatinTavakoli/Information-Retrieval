در شب دوم از هفته پنجم رقابت‌های لیگ قهرمانان اروپا 6 دیدار از ساعت 23:30 به وقت ایران برگزار شد.

به گزارش تابناک ورزشی، در مهمترین بازی منچستر یونایتد در اولدترافورد 3 بر یک مقابل پاری سن ژرمن شکست خورد.

منچستریونایتد 0-1 پاری سن ژرمن؛ نیمار (6): پس از این که رشفورد توپ را در نیمه زمین حریف از دست داد، پاریسی ها ضد حمله سریعی تدارک دیدند و سپس پاس ام باپه از پشت محوطه جریمه در فضای پشت مدافعان به نیمار رسید و این بازیکن هم از زاویه ای نه چندان ایده آل دروازه دخیا را باز کرد. 

منچستریونایتد 1-1 پاری سن ژرمن؛ رشفورد (32): پس از این که شوت مارسیال از پشت محوطه جریمه توسط ناواس برگشت داده شد، این بار رشفورد از حوالی محوطه جریمه شوت زد که اثر گذاری دنیلو پریرا باعث شد توپ با تغییر مسیری فاحش وارد دروازه تیم مهمان شود. 

منچستریونایتد 1-2 پاری سن ژرمن؛ مارکینیوش (69): پس از شوت زمینی هررا از پشت محوطه جریمه، توپ با سرعت بالا به دیالو رسید تا این بازیکن به طور تک ضرب توپ را به سمت دیگر محوطه جریمه و برای مارکینیوش بفرستد و این مدافع پیش تاخته هم به راحتی از چند قدمی دروازه، دخیا را مغلوب کرد. 

منچستریونایتد 1-3 پاری سن ژرمن؛ نیمار (1+90): در یک ضد حمله از سوی سفید پوشان پاری سن ژرمن، رافینیا درون محوطه جریمه از سد فرناندز گذشت و با از خود گذشتگی یک پاس به بیرون برای نیمار ارسال کرد تا این مهاجم به راحتی دروازه دخیایی که عرصه را بر رافینیا تنگ کرده بود باز کند. 