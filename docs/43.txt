پس از بازگشت سربازان استرالیایی از جنگ جهانی اول، دولت زمین‌هایی در غرب استرالیا را به عنوان پاداش به آن‌ها داد تا در آن کشاورزی کنند. آن دوران مصادف با دوره رکود بزرگ بود و دولت برای تقویت بخش کشاورزی قول مساعدت‌هایی را به کشاورزان داده بود تا کشت گندم را تقویت کند؛ اما این کمک‌ها هیچ‌وقت محقق نشد. نارضایتی کشاورزان در اثر رکود و بدقولی دولت زمانی به اوج رسید که شترمرغ‌های استرالیایی (ایمو) هنگام مهاجرت خود به سمت سواحل غربی شروع به غارت زمین‌های کشت شده آن‌ها کردند.