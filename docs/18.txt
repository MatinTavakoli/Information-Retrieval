پاسخ به شبهات رسانه‌ای درباره بودجه بنیاد شهید حاج قاسم سلیمانی
سازمان برنامه و بودجه کشور اعلام کرد، در سال ۱۳۹۸ هم­زمان با شهادت سردار سرافراز حاج قاسم سلیمانی لایحه بودجه سال ۱۳۹۹ در مجلس شورای اسلامی در حال رسیدگی بود که دو ردیف به­شرح زیر در بودجه سپاه پاسداران انقلاب اسلامی به تصویب رسید:

۱-ردیف ۱۱۱۳۷۷ با عنوان: طرح شهید سلیمانی (پیشرفت و آبادانی دهستان­ها)
۲-ردیف ۱۱۱۳۹۸ با عنوان: بنیاد فرهنگی شهید حاج قاسم سلیمانی
ردیف­های مذکور در صفحات ۱۰۸ و ۱۰۹ قانون بودجه سال ۱۳۹۹ (ماده واحده و جداول کلان منابع و مصارف) درج و منتشر شده است.

این دو ردیف مشابه سایر ردیف­های مربوط به ستاد مشترک سپاه پاسداران انقلاب اسلامی در لایحه بودجه سال ۱۴۰۰ نیز تکرار و به مجلس شورای اسلامی ارسال شده است.

لازم به توضیح است که عموم ردیف­های بودجه­ای سپاه به نام شهدای گرانقدر نام­گذاری شده است؛ لذا دستگاه اجرایی دو ردیف یاد شده با نام "شهید حاج قاسم سلیمانی" ستاد مشترک سپاه پاسداران بوده و ربط دادن آن به خانواده معزز سردار دل­ها گناه بزرگی است که عده­ای با اغراض سیاسی از خالی بودن ذهن مردم از اعداد و ارقام بودجه سوءاستفاده می­ نمایند.