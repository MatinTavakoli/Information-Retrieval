آرش یلالی سه‌شنبه اظهار داشت:براساس بررسی و نمودارهای ترسیم شده در شهرستان آبادان ۵۹ درصد ،خرمشهر ۴۱ و در شادگان تنها ۱۷ درصد از مردم در تجمعات از ماسک استفاده می‌کنند.

وی میانگین استفاده از ماسک در ادارههای دولتی منطقه جنوب غرب خوزستان را ۷۶درصد اعلام کرد و افزود: ۹۱ درصد کارمندان ادارات و ارباب رجوع در شهرستان آبادان از ماسک استفاده می کنند که این رقم در ادارات خرمشهر ۶۸ و در شادگان۵۱ درصد است.

یلالی گفت: ۷۴درصد مراکز تهیه و توزیع مواد غذایی در شهرستان‌های جنوب غرب خوزستان دستورالعمل فاصله گذاری اجتماعی را رعایت می‌کنند که این رقم درآبادان ۷۸درصد، در خرمشهر ۸۸درصد و شهرستان شادگان ۴۶درصد است..

وی از ثبت نام ۵۹درصد اماکن عمومی این منطقه در سامانه سلامت وزارت بهداشت اشاره کرد و ادامه داد:تاکنون ۵۸درصد اصناف آبادان، ۵۵درصد اصناف خرمشهر و ۷۲درصد اصناف شادگان در سامانه سلامت ثبت نام کردند.

معاون بهداشتی دانشکده علوم پزشکی آبادان گفت:۸۳ درصد مراکز تهیه و توزیع مواد غذایی در سامانه سلامت ثبت نام کردند که شامل ۸۱درصد در آبادان،۹۱درصد در خرمشهر و ۷۸درصددر شهرستان شادگان است.

وی از تشدید نظارت‌ بر مراکز و اماکن عمومی در شهرستان‌های جنوب غرب خوزستان اشاره کرد و اظهار داشت:در یک هفته گذشته ۱۲ واحد صنفی در خرمشهر، پنج واحد تجاری در آبادان و سه واحد صنفی در شادگان به دلیل رعایت نکردن پروتکل‌های بهداشتی پلمب شدند و ۳۴ واحد صنفی نیز در شهرستان‌های آبادان و خرمشهر به مراجع قضایی و تعزیرات حکومتی معرفی شدند.

یلالی تاکید کرد: استفاده از ماسک و پرهیز از ترددهای غیرضروری راهکار جدی و مورد تاکید برای مقابله با شیوع کرونا است که مردم باید با رعایت این موارد، زنجیره انتقال ویروس را قطع کنند.

رئیس دانشکده علوم پزشکی آبادان نیز گفت::در ۲۴ ساعت گذشته ۱۷ مورد جدید مثبت به کووید ۱۹ در شهرستان‌های جنوب غرب خوزستان شناسایی شد که شامل پنج بیمار در آبادان، چهار بیمار در خرمشهر وهشت بیمار در شادگان است.

دکتر شکراله سلمان زاده افزود:از ۱۷ مورد مثبت جدید ۱۴ نفر به صورت سرپایی درمان شدند و سه بیمار نیز در بیمارستان طالقانیتحت درمان قرار گرفتند.

وی افزود:در ۲۴ ساعت گذشته مورد فوتی ناشی از کرونا در شهرستان‌های جنوب غرب خوزستان گزارش نشد اما ۵۸ بیمار مبتلا به کووید ۱۹ در بیمارستان طالقانی آبادان بستری هستند.