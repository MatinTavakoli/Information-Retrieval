آجیل و خشکبار نیز بعد از فرآوری نهایتاً دو الی سه ماه قابل نگهداری می باشد و اجناس زمستان ۹۷ تا تابستان ۹۸ در سرد خانه بود؛ ولی متاسفانه این اجناس بعد از گذشت چند ماه فاسد شده و بوی ناخوشایندی گرفته بود. صنف آجیل فروشان نیز آن اجناسی را که موجب بدنامی مغازه خود می شدند را معدوم کردند که موجب ضرر این صنف شد.

وی افزود : با توجه به اعلام شدن کرونا در زمستان سال گذشته و تدارک دیدن صنف آجیل فروشان از ماه های قبل از شیوع ویروس کرونا ، بنابر این در سال ۹۸ هم این صنف متضرر شد و در تابستان سال ۹۹ نیز مقداری از آجیل و خشکبار معدوم شدند و متأسفانه خیلی از همکاران صنف ما به دلیل ورشکستگی درگیر بدهی های خود هستند .

احمدی در خصوص شب یلدا با توجه به استفاده ی مردم از آجیل و خشکبار گفت : طی این دوهفته تعطیلی قبل از شب یلدا صنف هایی مانند عطاری و لبنیاتی و بنکدارانی که آجیل و خشکبار نیز می فروشند را در گروه یک قرار دادند و صنف ما در گروه دو قرار داده شد، که سبب تعطیلی شد و جالب است که سوپر مارکت ها و خوار و بار فروشی ها و بنکداران آجیل می فروشند.

رئیس اتحادیه آجیل و خشکبار فروشان درباره ی مفید بود این محصولات برای کرونا اضافه کرد : طبق اظهارات کارشناسان آجیل وخشکبار به دلیل طبع گرم آن برای ویروس کرونا مفید است .