آغاز فعالیت اسنپ در کیش
به رسم همیشه همزمان با آغاز به کار اسنپ در کیش، مسافران اولین سفر اسنپی‌شان را مهمان این سامانه خواهند بود. برای استفاده از امکان سفر رایگان در شهر کیش می‌توانید عبارت hi-kish را در بخش «کد تخفیف» اپلیکیشن اسنپ خود وارد کنید و اولین سفرتان را رایگان انجام دهید. این کد تا تاریخ ۱۴ دی اعتبار دارد.

با اضافه شدن کیش به شهرهای محل فعالیت اسنپ، حالا این تاکسی اینترنتی در بیش از ۱۷۰ شهر بزرگ و کوچک از ۳۱ استان ایران به بیش از ۳۰ میلیون کاربر در سراسر کشور خدمت‌رسانی می‌کند. همچنین اسنپ در ششمین سال فعالیت خود علاوه بر درخواست خودرو، خدمات متنوع دیگری مانند سفارش آنلاین غذا، خرید آنلاین از سوپرمارکت، مشاوره آنلاین پزشکی، رزرو آنلاین هتل، خرید آنلاین بلیت هواپیما و غیره را در اختیار کاربرانش قرار می‌دهد. برای استفاده از خدمات این سوپراپلیکیشن کافی است اپلیکیشن اسنپ را نصب کنید. 