به گزارش تابناک ورزشی، تیم فوتبال رئال مادرید در هفته نهم لالیگا به مصاف والنسیا رفت و ۴ بر یک مغلوب میزبانش شد.

میزبان بازی را خوب آغاز کرد اما این رئال مادرید بود که گل نخست را توسط کریم بنزما به ثمر رساند. شوت سرکش مهاجم فرانسوی در دقیقه ۲۳ وارد دروازه والنسیا شد. خفاش‌ها ناامید نشدند و به‌دنبال گل مساوی بودند. تنها پنج دقیقه بعد خطای دست لوکاس واسکس موجب شد داور یک پنالتی به نفع میزبان بگیرد. سولر نتوانست ضربه را به گل تبدیل کند اما توپ برگشتی پس از این که یک‌بار به تیرک برخورد کرد، وارد دروازه سفیدپوشان شد. با این‌حال داور خواستار تکرار پنالتی شد. این‌بار سولر گلزنی کرد. در ادامه رافائل واران به اشتباه دروازه‌شان را باز کرد تا نتیجه ۲ بر یک به نفع والنسیا شود.