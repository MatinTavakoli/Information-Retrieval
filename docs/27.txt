بارسلونا در دیداری خارج از خانه مقابل اتلتیکو مادرید با نتیجه 1-0 شکست خورد.

به گزارش تابناک ورزشی، در این دیدار شاگردان رونالد کومان نتوانستند از موقعیت های شان استفاده کنند و در نهایت این اتلتیکو بود که از اشتباه مارک آندره تراشتگن استفاده کرده و به سه امتیاز بازی رسید.

تک گل اتلتیکو را یانیک کاراسکو روی خروج اشتباه و عجیب ترشتگن به ثمر رساند. این نخستین پیروزی سیمئونه در لالیگا مقابل بارسلونا بود که طلسم طولانی این مربی را شکست.

مسی در این بازی صاحب چند فرصت شد که همگی را از دست داد. به این ترتیب رونالد کومان یک بازی بزرگ دیگر را هم بعد از شکست در ال کلاسیکو با باخت پشت سر گذاشت.

 تیم میزبان 10 سال بود که موفق به شکست بارسلونا در لالیگا نشده بود و به لطف گل کاراسکو روی اشتباه عجیب تراشتگن، به این طلسم خاتمه داد. این همچنین نخستین برد سیمئونه در لالیگا مقابل بارسلونا بود. 

مصدومیت شدید پیکه هم خبر بد بازی امشب برای بارسایی ها بود.