روایت تلخ یک مخاطب از گرانی افسار گسیخته لوازم خانگی؛ سازمان حمایت کجاست؟
بررسی وضعیت قیمت‌ها در بازار لوازم خانگی، بیانگر آن بود که تولیدکنندگان گویا در همان سه ماهه ابتدای سال در چند مرحله قیمت لوازم خانگی را افزایش دادند، به گونه‌ای که فروشندگان عنوان کردند در سه ماهه اول سال جاری، حداقل سه بار تولیدکنندگان تولید را متوقف کرده و بعد از هر بار بازگشایی، تولیدات خود را حدود ۵ تا ۱۰ درصد افزایش قیمت دادند.

رشد بی حساب و کتاب قیمت‌ها در بازار لوازم خانگی در ابتدای سال جاری تا آنجا پیش رفت که رئیس جمهور روحانی نیز به آن واکنش نشان داد و در گفت‌وگویی در روز جمعه ۲۳ خرداد ماه سال جاری با مدرس خیابانی، سرپرست وزارت صمت، با اشاره به برخی گزارش‌ها درباره افزایش قیمت بعضی از کالا‌ها و لوازم خانگی، بر ضرورت اجرای نظارت دقیق و اقدام عاجل و سریع برای ساماندهی قیمت‌ها در این بخش تاکید کرد.