بودجه انبساطی با رنگ و بوی نفت و برجام/ اما و اگر‌های تحقق ارقام مرتبط با بورس در بودجه ۱۴۰۰/ پیش بینی گردش جریان نقدینگی در صنایع بزرگ
دولت براي فروش اوراق و سهام در بودجه ۱۴۰۰ چه تاثیری می‌تواند بر روند بازار داشته باشد، اظهار كرد: در بودجه ۱۴۰۰ حدود ۱۲۵ هزار میلیارد تومان فروش اوراق، ۷۰ هزار میلیارد تومان اوراق سلف نفتی و ۹۵ هزارمیلیارد تومان واگذاری سهام شرکت‌های دولتی پیش‌بینی شده است.

محسن رحمتی گفت: از این بین، دولت در نظر دارد، با انتشار اوراق و واگذاری سهام شرکت‌های دولتی مشتمل بر ۲۳۰ هزار میلیارد تومان یعنی بخش اعظم (حدود دو سوم) را در بازار سرمایه به فروش برساند که رقم بالایی است.

رحمتی ادامه داد: از این رقم حجم بیشتر یعنی ۱۲۵ هزار میلیارد تومان انتشار اوراق خواهد بود که به نظر انتشار اوراق مساله‌ای ایجاد نمی‌کند، چون بازار بدهی به اندازه‌ای بزرگ شده که بتواند این مبلغ را جذب کند، لیکن فروش ۱۲۵ هزار میلیارد اوراق در بازارسرمایه می‌تواند بر نرخ بهره تاثیرگذار باشد و نرخ بهره را افزایش دهد، در نهایت نکته خاصی وجود ندارد و بخش اعظم این اوراق جذب بازار می‌شود.

کارشناس بازار سرمایه خاطرنشان کرد: در رابطه با بخش دوم یعنی واگذاری ۹۵ هزار میلیارد تومان سهام شرکت‌های دولتی که به دو طریق انجام می‌شود و لزوما می‌تواند از طریق بورس نباشد، باید جزئیات را بررسی کنیم. در کل واگذاری سهام شرکت‌های دولتی در بورس در دو قالب یعنی عرضه‌های اولیه و بخشی نیز در بازار ثانویه انجام می‌شود که امسال بخش دوم حاشیه ایجاد کرد.

رحمتی خاطرنشان کرد: دولت در سال جاری با فروش سهام شرکت‌های قبلا پذیرش شده در بازار ثانویه به نسبت حجم خوبی از سهام شرکت‌ها را فروخت، لیکن از آنجایی که دولت با کسری بودجه مواجه بود، در برگشت بازار نتوانست منابع را از طریق شرکت هایش به بازار تزریق کند.