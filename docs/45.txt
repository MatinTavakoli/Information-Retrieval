پاول یوزف گوبلز سیاست‌مدار نازی (ناسیونال سوسیالیست) آلمانی بود که از سال ۱۹۳۳ تا زمان شکست آلمان در جنگ جهانی دوم، وزیر پروپاگاندا آلمان نازی بود. او پس از رسیدن به مقام وزارت به سرعت توانست تمام رسانه‌ها را به کنترل خود درآورده و از آن‌ها برای جذب حمایت مردم آلمان از حزب نازی بهره ببرد. او تا آخرین لحظه جنگ به هیتلر وفادار بود، هیتلر در سی ام آوریل سال ۱۹۴۵ خودکشی کرد. در وصیت نامه او، گوبلز به عنوان صدراعظم بعدی معرفی شد بود؛ البته گوبلز تنها یک روز پس از هیتلر صدراعظم آلمان بود، و بعد از آنکه شش فرزند خود را با سیانور مسموم کرد، به همراه همسرش خودکشی کرد. 