مالکان قطری و اماراتی تیم‌های پاری سن ژرمن و منچسترسیتی برای رسیدن به هدف خود به دنبال امضای قرارداد با ستاره بارسلونا هستند.

به گزارش تابناک ورزشی و به نقل از آس، دلارهای نفتی در سال‌های گذشته به کار منچسترسیتی و پاری سن ژرمن آمدند و این تیم‌ها توانستند به ترتیب فاتح لیگ برتر انگلیس و لیگ یک فرانسه شوند. با این حال این پول نشات گرفته از خلیج فارس آن‌ها را به قهرمانی در لیگ قهرمانان اروپا نرسانده است. پس از چند سال حسرت اکنون دو باشگاه فرصت دارند که از تنها فرصت خود بهره ببرند و با لیونل مسی قرارداد امضا کنند. این موضوع فراتر از رقابت برای دو باشگاهی است که می‌خواهند برنده شش توپ طلا را در اختیار داشته باشند بلکه بیش‌تر جنگی بین دو کشور قدرتمند امارات و قطر است. 

هر دو کشور عربی که با هم مشکلاتی دارند و تنش‌های بزرگ سیاسی بین‌شان وجود دارد سال‌ها است به دنبال فتح جام لیگ قهرمانان اروپا هستند. آن‌ها معتقدند مهاجم آرژانتینی می‌تواند نقش کلیدی در رسیدن به هدف‌شان داشته باشد که در این سال‌ها با وجود با هزینه کلان به آن دست نیافته‌اند. 