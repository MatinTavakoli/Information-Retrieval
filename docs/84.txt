نمره وزارت کشور به استانداری خوزستان!

بر اساس فهرستی که از سوی وزارت کشور به استانداری‌ها اعلام شده است، استانداری‌های مختلف کشور در شاخص‌های عمومی و اختصاصی سال 98 رده بندی شده‌اند که استانداری خوزستان در رده آخر این فهرست قرار گرفته است.

عملکرد استانداری خوزستان در سال‌های اخیر همواره مورد انتقاد برخی نخبگان، نمایندگان و فعالان استان خوزستان قرار داشته ولی به رغم تمامی این مشکلات، دولت و برخی دیگر از فعالان سیاسی و رسانه‌ای همواره بر حمایت از استاندار تاکید کرده‌اند.

همچنین برخی چالش‌های اساسی و جدی که در استان بوجود آمد این نگرانی ها را بیشتر کرده است، هرچند وقت گذاری و حضور میدانی و پیگیری موضوعات از نزدیک از ویژگی‌های خوب استاندار کنونی خوزستان بوده است، اما در بزنگاه های مهم مجموعه استانداری نتوانسته به سئوالات جدی افکار عمومی پاسخ به موقع و قانع کننده ای ارائه دهد.