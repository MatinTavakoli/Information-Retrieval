تکریت شهری آرام و غبارآلود در شمال غربی عراق و بر کناره دجله در دامنه جنوبی کوهپایه‌های کردستان مستقر است. تکریت هیچ ندارد، مگر صلاح الدین ایوبی که در این شهر به دنیا آمده است. سردار گمنام و کرد تباری که سلطان مصر شد و بیت المقدس، قبله اول مسلمانان را از دست مسیحیان رهایی داد. صدام حسین در کنار دجله زندگی کرده بود و یکی از تصاویر برجای مانده از او، شنا کردنش در رود دجله در شصت سالگی است. او یک بار قبل از این تصاویر و در سال ۱۹۹۵ نیز شنا کرده بود که رسانه‌های غربی گزارش کردند، آن شنا توسط بدل صدام انجام شده است.