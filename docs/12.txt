افزایش ۱۰۰ هزارتومانی قیمت سکه
قیمت هر قطعه سکه تمام بهار آزادی طرح جدید امروز (دوشنبه) با ۱۰۰ هزار تومان افزایش نسبت به روز گذشته ۱۲ میلیون و ۳۰۰ هزار تومان معامله شد. سکه تمام بهار آزادی طرح قدیم نیز به قیمت ۱۱ میلیون و ۵۰۰ هزار تومان معامله شد. همچنین قیمت نیم‌سکه بهار آزادی برابر با ۶ میلیون و ۳۰۰ هزار تومان، ربع سکه به چهار میلیون و ۳۰۰ هزار تومان و سکه یک گرمی نیز به ۲ میلیون و ۴۰۰ هزار تومان مبادله شد. علاوه بر این، در بازار طلا نیز هر گرم طلای ۱۸ عیار به یک میلیون و ۱۲۶ هزار تومان و هر مثقال طلا به بهای چهار میلیون و ۸۸۰ هزار تومان فروخته شد.