محمد سبزه‌زاری در گفت‌وگو با ایسنا، اظهار کرد: آسمان استان خوزستان تا ۲۴ ساعت آینده صاف تا کمی ابری و در اغلب مناطق همراه با مه یا مه رقیق پیش‌بینی می‌شود.

وی افزود: از اواسط چهارشنبه تا صبح پنجشنبه، با عبور امواج ناپایدار ضعیف انتظار رشد ابر و بارش‌های پراکنده و رعد و برق برای مناطق شمال و شمال شرق استان وجود خواهد داشت.

مدیرکل هواشناسی خوزستان گفت: در شبانه‌روز گذشته گتوند و آبادان با ۲۱ و دهدز با ۵.۲ درجه سانتیگراد به ترتیب گرمترین و خنکترین نقاط خوزستان بودند. تغییرات دمای اهواز در این مدت بین ۸.۲ تا ۲۰.۱ درجه سانتیگراد در نوسان بود.