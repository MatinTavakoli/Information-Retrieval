نوبخت: سال آینده نیز یارانه ۴۵ هزار تومانی پرداخت می‌شود/ رشد اقتصادی با نفت و بدون نفت اعلام شد/ چراغ سبز دولت به واردات خودرو در سال ۱۴۰۰ / چه خودرو‌هایی وارد کشور ‌شود؟
دولت به فرزند سوم خانواده‌های بدون مسکن وام ۷۰ میلیونی می‌دهد
دولت در لایحه بودجه سال ۱۴۰۰ برای خانوارهای فاقد مسکن که صاحب فرزند سوم شوند وام ۷۰ میلیون تومانی با بازپرداخت بیست ساله در نظر گرفته است.

در بند ه تبصره ۱۶ لایحه بودجه ۱۴۰۰ آمده است: در اجرای بندهای ت و ث ماده ۱۰۲ قانون برنامه ششم توسعه موضوع پشتیبانی از فرزندآوری، بانک مرکزی جمهوری اسلامی ایران مکلف است مبلغ ۲ هزار و ۱۱۰ میلیارد ریال از طریق بانک‌های عامل و از محل سپرده‌های جاری و قرض الحسنه نظام بانکی، نسبت به پرداخت تسهیلات قرض الحسنه ودیعه مسکن به میزان ۷۰۰ میلیون ریال با بازپرداخت حداکثر بیست ساله برای خانوارهای فاقد مسکن که صاحب فرزند سوم در سال‌های ۱۳۹۹ و ۱۴۰۰ شده و یا می‌شوند، اقدام نماید.