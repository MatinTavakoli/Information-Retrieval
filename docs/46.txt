به گزارش «تابناک»؛ جشنواره ملی فیلم فجر ـ همان گونه که «تابناک» پیش بینی کرده بود ـ در بهمن ماه برپا می‌شود و این بار دبیری آن بر عهده مهدی طباطبایی نژاد، معاون پیشین نظارت و ارزشیابی سازمان سینمایی است. جشنواره ملی فیلم فجر به عنوان کلیدی ترین رویداد فرهنگی ایران، تفاوت‌های فراوانی با دیگر رویدادها دارد؛ اما شاید مهم‌ترین تفاوتش به نوع برگزاری این رویداد بازمی‌گردد که با تجمع گسترده تماشاگران در طیف وسیعی از سالن‌های سینما همراه است.