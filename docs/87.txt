دکتر فرهاد ابول نژادیان در توییتی اعلام کرد:  دورهمی های خانوادگی یکی از کانون‌های اصلی انتشار ویروس است؛ در یلدای امسال دور از هم، به پدربزرگ‌ها و مادربزرگ‌ها سلامتی هدیه بدهیم تا در یلداهای بعد کنار هم بمانیم.

وی افزود: تداوم روند نزولی در آمار بیماران مبتلا به کرونا منوط به ادامه مشارکت‌ها در رعایت مراقبت‌های بهداشتی است.

به گفته ابول نژادیان مطابق جدیدترین بررسی‌ها و درنتیجه همکاری خوب مردم و اعمال محدودیت‌ها، هیچ شهری از استان خوزستان دروضعیت قرمز کرونا قرار ندارد که این موضوع نباید موجب سهل انگاری در رعایت آداب بهداشتی و کوچک شمردن خطر ویروس شود؛ خوزستان در آستانه ورود به روزهای سرد سال است و باید مراقب پیک زمستانه بیماری باشیم.

به گفته ابول نژادیان تعطیلی و اعمال محدودیت‌ها از روز یکم آذرماه به کاهش بار مراجعات به بیمارستان‌ها، کمک زیادی کرد.