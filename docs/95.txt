 آب مشکل اساسی خوزستان
نماینده شادگان در مجلس شورای اسلامی نیز در این نشست با اشاره به مشکلات حاد و پیچیده استان در بخش آب افزود: شهرستان شادگان با جمعیتی بالغ بر ۱۵۰هزار نفر و ۲۳۰روستا ، هنوز آب سالم ، پایدار و قابل قبولی ندارد.
حجت الاسلام مجید ناصری نژاد با اشاره به پیگیری موضوع آب شادگان از سال ۱۳۸۲ به این طرف و به نتیجه نرسیدن آن گفت: مشکلات اساسی خوزستان بارها طرح و گفته شد ولی عزم و اراده‌ای برای حل آن وجود ندارد.   
وی به مشکل آبگرفتگی اخیر شادگان که بارش ۸۰میلمتری را تجربه کرد اشاره کرد و اظهار داشت: با هماهنگی و بسیج امکانات اداری و گروه های جهاد ، آبگرفتگی در شادگان به سرعت برطرف شد ولی خساراتی به مردم وارد شد که از هنوز باید و شاید به آن پرداخته نشده است.
مجتبی یوسفی نماینده مردم اهواز در مجلس شورای اسلامی نیز خواستار پیگیری مشکلات ناشی از آبگرفتگی و تسریع در پرداخت خسارات‌ها به مردم شد.
وی بر شناسایی ،معرفی و برخورد با کسانی که در حادثه آبگرفتگی اخیر قصوری داشتند و پیشگیری از این حادثه را انجام ندادند شد.
حجت‌الاسلام درویشیان که از سوی رییس قوه قضا ماموریت یافت تا موضوع آبگرفتگی برخی مناطق خوزستان را بررسی و گزارش ارایه کند، روزهای دوشنبه و سه شنبه نیز از برخی مناطق اهواز که در جریان باران شدید اوایل هفته گذشته دچار آبگرفتگی شده بودند دیدن کرد.

درویشیان که روز دوشنبه وارد خوزستان شد قرار است امروز چهارشنبه از شهرهای خرمشهر و آبادان نیز بازدید میدانی داشته باشد.
شهرهای بندر امام خمینی(ره) ، ماهشهر و اهواز بیشترین خسارت آبگرفتگی ناشی از بارش شدید باران در اوایل هفته گذشته را متحمل شدند.