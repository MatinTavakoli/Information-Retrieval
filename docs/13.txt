ژرمن‌ها در آخرین بازی خود در مرحله گروهی لیگ ملت‌های اروپا مقابل اسپانیا متحمل شکست تحقیرآمیزی شدند.

به گزارش تابناک ورزشی، از هفته ششم و پایانی مرحله گروهی لیگ ملت‌های اروپا، اسپانیا در شهر سویل میزبان آلمان بود و ماتادور‌ها با نتیجه ۶ بر صفر به پیروزی پرگل دست یافتند.

در این دیدار شاگردان یواخیم لو یک بازی نامنظم و درهم ریخته را ارائه کردند و با این باخت عملا از رسیدن به مرحله بعد بازماندند تا شاگردان انریکه با ۱۱ امتیاز راهی دور بعد مسابقات شوند. گل‌های این بازی را موراتا ۱۷، تورس ۳۳ و ۵۵ و ۷۱، رودری ۳۸ و اویارزابال ۸۹ به ثمر رساندند.