تعداد کاربران EMUI 11 در دنیا از مرز ۱۰ میلیون نفر عبور کرد
هوآوی به صورت رسمی در شبکه اجتماعی Weibo اعلام کرد تعداد کاربرانی که از گوشی‌هایی با رابط کاربری EMUI 11 استفاده می‌کنند، به عدد ۱۰ میلیون نفر رسیده است. این موضوع در حالی اتفاق افتاده که تنها ۸۲ روز از عرضه‌ی جهانی این نسخه از رابط کاربری هوآوی برای گوشی‌های موبایل گذشته است. این به‌روزرسانی در ماه سپتامبر و در جریان کنفرانس HDC 2020 معرفی شد و پس از گذشت تقریبا ۳ ماه توانست به رکورد ۱۰ میلیون کاربر دست پیدا کند. این مدت، یک ماه و نیم کمتر از زمانی است که نسخه‌ی EMUI 10 توانست به ۱۰ میلیون کاربر برسد.

نسخه‌ی جدید رابط کاربری Emotion UI در کنفرانس توسعه‌دهندگان هوآوی (Huawei Developer Conference) سال ۲۰۲۰ معرفی شد و مشخص بود که تغییرات ظاهری فراوان و بهینه‌سازی‌های زیربنایی بسیاری در آن لحاظ شده است.