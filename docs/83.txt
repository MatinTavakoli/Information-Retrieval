معاونت عمرانی و زیربنایی بنیاد برکت با اعلام این خبر افزود: تا به امروز 221 مدرسه برکت با 978 کلاس درس در مناطق محروم و روستایی استان خوزستان به بهره‌برداری رسیده و تقدیم دانش‌آموزان این مناطق شده است.

محمد مهجوری اظهار داشت: بنیاد برکت نسبت به ساخت 54 مدرسه دیگر در خوزستان متعهد است که با بهره‌برداری از این مدارس، مجموع تعداد مدارس برکت در این استان به 275 مدرسه با یک‌هزار و 333 کلاس درس خواهد رسید.

وی ادامه داد: بنیاد برکت برای ساخت این تعداد مدرسه در استان خوزستان بیش از یک‌هزار و 320 میلیارد ریال اعتبار پیش‌بینی و اختصاص داده است.