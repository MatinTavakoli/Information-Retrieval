ادامه مسابقات انتخابی جام جهانی ۲۰۲۲ قطر در منطقه آمریکای جنوبی بامداد امروز (چهارشنبه) ۵ دیدار برگزار شد.

به گزارش تابناک ورزشی، تیم ملی کلمبیا با هدایت کارلوس کی روش، سرمربی سابق تیم ملی ایران میهمان اکوادور بود که با نتیجه سنگین ۶ بر یک مقابل رقیبش تسلیم شد تا دومین شکست متوالی برای این سرمربی پرتغالی در این رقابت‌ها رقم بخورد. کلمبیا در بازی قبل خود هم مقابل اروگوئه با نتیجه ۳ بر صفر شکست خورده است. به این ترتیب احتمال اخراج کارلوس کی روش بسیار قوت گرفته است. 