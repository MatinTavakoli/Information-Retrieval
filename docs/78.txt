در دوران کرونا هتل مناسب را چگونه انتخاب کنیم؟
زمستان، بهار، تابستان و حالا پاییز، دیگر فصلی نیست که رنگ کرونا را ندیده باشد و محدودیت‌های حاصل از این همه‌گیری زیبایی‌هایش را متأثر نکرده باشد. 10 ماه از شیوع کرونا در ایران گذشته و دیگر در گفتگو و زندگی روزمره مردم کمتر می‌توان اثری از تفریحات دید و شنید. نه تنها تفریح بلکه در تمام ابعاد زندگی فعالیت‌هایی که ضرورت کمتری دارند، یا ترک شده‌اند یا قوت قبلی را ندارند. برای نمونه سفرهای تفریحی از جمله مواردی است که با شیوع کرونا همواره به عنوان ریسکی در برابر ابتلا به این بیماری معرفی و توصیه شده از آن پرهیز شود.

با این حال حتی در دوران پیش از کرونا نیز تمام سفرها با دلی‌خوش و خیالی‌راحت انجام نمی‌شد و همواره هدف سفر تعیین‌کننده حال و هوای آن بود. برای نمونه دانشجویان، بیماران و کارکنان ادارات یا شرکت‌های خصوصی با اهداف تحصیلی، درمانی و کاری مجبور به سفر بودند و هستند. مسائلی که با طولانی شدن شیوع کرونا تعطیل‌بردار نیستند و نمی‌توان به دلیل شیوع این بیماری دست از آن‌ها کشید.

