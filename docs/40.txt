در هفت ماهه اول سالجاری ۴۵ میلیارد و ۴۰۰ میلیون تومان سفته و برات فروخته شد که معادل ۱۳۷ میلیارد و ۳۹۰ میلیون تومان از این اسناد واخواست شد.  

به گزارش ایسنا، طبق آمار بانک مرکزی بالغ بر ۶ میلیارد و ۵۲۰ میلیون تومان سفته و برات در مهرماه  ۱۳۹۹ در شهر تهران فروخته شد که در مقایسه با ماه قبل ۱۳.۲ درصد کاهش و نسبت بـه ماه مشابه سال قبل ۸.۷ درصد افزایش یافت.  

همچنین، در هفت ماه اول سالجاری حدود ۴۵ میلیارد و ۴۰۰ میلیون تومان سفته و برات در شهر تهران فروخته شد که در مقایسه با دوره مشابه سال قبل ۲۶ درصد افزایش را نشان می‌دهد.

این در حالی است که در مهرماه معادل ۷۰۰ برگ سفته و برات به مبلغ ۱۵ میلیارد و ۸۳۰ میلیون تومان در شهر تهران برگشت خورده است که تعداد و مبلغ آن‌ها در مقایسه با ماه قبل به ترتیب ۱۲.۹ درصد و ۴۰.۵ درصد کـاهش داشت و نسبت به ماه مشابه سال قبل از لحاظ تعداد ۱۹.۹ درصد و از لحاظ مبلغ ۳.۵ درصد کاهش را نشان می‌دهد.

علاوه براین، در هفت ماه اول امسال نیز معادل ۴۶۰۰ برگ سفته و برات به مبلغی معادل ۱۳۷ میلیارد و ۳۹۰ میلیون تومان در تهران برگشت خورده است که نسبت به دوره مشابه سال قبل از لحاظ تعداد ۷.۵ درصد و از لحاظ مبلغ ۵۶ درصد افزایش را نشان می‌دهد.